Bilindiği üzere beslenme; anne karnında başlayarak yaşamın sonlandığı ana kadar devam eden yaşamın vazgeçilmez bir ihtiyacıdır. İnsanın büyümesi, gelişmesi, sağlıklı ve üretken olarak uzun süre yaşaması için gerekli olan besin öğelerini yeterli ve dengeli miktarda alıp vücutta kullanabilmesidir.
Günlük yaşamda bireylerin (gebe, emzikli, bebek, okul çocuğu, genç, yaşlı, işçi, sporcu, kalp-damar, şeker, yüksek tansiyon hastalığı, solunum yolu bozuklukları vb.) yaşa, cinsiyete, yaptığı işe, genetik ve fizyolojik özelliklerine ve hastalık durumuna göre değişen günlük enerjiye ihtiyacı vardır.
Günlük alınan enerjinin harcanan enerjiden fazla olması durumunda, harcanamayan enerji vücutta yağ olarak depolanmakta ve obezite oluşumuna neden olmaktadır.

Biz de Nott grubu olarak, böyle bir amaç için yola çıktık; insanlara besinler konusunda bilgiler, tavsiyeler veren bir sistem tasarlamak ve onları besinler hakkında daha detaylı bilgilendirmek öncelikli hedefimiz oldu. Satın almak ya da bilgi almak istedikleri ürünün barkodunu uygulamamız aracılığıyla okuttuklarında, girdikleri profil bilgileri analiz edilerek kişiye özel tavsiye veren sistemimizin, aynı zamanda kişilerin bu tavsiyelere uyup uymama oranlarını, en çok okutulan ve tüketilen besinleri içeren raporları servisler aracılığı ile satıcıya da ulaştırabilmesi hedeflenmektedir.